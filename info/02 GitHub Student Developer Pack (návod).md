# Návod, jak získat 'GitHub Student Developer Pack'

## Úvod

Chcete získat GitHub Pro spolu s GitHub Copilotem a mnoha dalšími bonusy, včetně prémiových produktů jako GitKraken Pro, JetBrains, šablony pro VS Code, Git Lence a další, zdarma? Registrace je rychlá, trvá pouze přibližně 10 minut. Mohu z vlastních zkušeností zaručit, že stojí to za to.

## Postup

1) Jděte na: https://github.com/settings/profile a přidejte krátký popisek svého účtu.
2) Jděte na: https://github.com/settings/emails a přidejte svou školní emailovou adresu ve formátu: "xlogin@stud.fit.vutbr.cz".
3) Jděte na: https://github.com/settings/billing/payment_information a přidejte své platební a fakturační údaje. Nebojte se, tyto údaje je nutné vyplnit pouze pro úplnost. Nikdo vám peníze sám od sebe rozhodně nestrhne. Je důležité si pohlídat, že pokud byste přestali být studenti FIT, musíte si Student Pack zrušit a přejít zpět na GitHub Free.
4) Jděte na: https://education.github.com/pack.
5) Klikněte na: "Sign up for student developer pack".
6) Klikněte na: "Get student benefits".
7) Na horní části stránky si ověřte, že je vybrána možnost "Student".
8) Níže vyberte svůj školní e-mail.
9) Vyplňte název školy "Brno University of Technology", pokud není předvyplněný.
10) Klikněte na: "Continue".
11) Nyní je potřeba vyfotit ISIC kartu kamerou (laptopu / mobilu). Tato část může být trochu zapeklitá, protože na počítači to spustí přední kameru. Na mobilním zařízení by mělo jít přepnout na zadní fotoaparát, ale mně se to z nějakého zvláštního důodu nechtělo provést. Doporučuje se používat mobilní zařízení a vyfotit kartu tak, aby byla čitelná, resp. nerozmazaná. Pokud máte kvalitní kameru na notebooku, můžete použít tu.
12) Klikněte dole na stránce na tlačítko pro ověření. Chvilku počkejte, vaše žádost se nahraje do cca jedné minuty.
13) Za cca hodinu by mělo být na registrační stránce po refresh vidět, zda vaše žádost byla předschválena, případně zamítnuta a proč (registraci je možné opokovat, kolikrát chcete).
14) Pokud je vaše žádost předschválena, budete muset počkat cca 72 hodin, než vám budou bonusy skutečně doručeny - o tom budete informování e-mailem.

<br>

---

*Datum poslední úpravy: 11. 3. 2024, 23:59*